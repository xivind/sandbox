Om informasjonsmodellen / metamodellen
Reguleringsplanen inneholder krav og anbefalinger som er strukturert i henhold til en informasjonsmodell. Modellen er delt inn i henhold til rammeverk for digital samhandling i juridiske, organisatoriske, semantiske og tekniske krav og anbefalinger. Informasjonsmodellen inneholder også elementer som reguleringsplanen kan utvides med senere etter behov. Samlet sett beskriver metamodellen de ulike nivåene av samhandling i eller på tvers av virksomheter, fra juridiske rammer til teknisk implementering. Metamodellen beskriver ulike typer samhandlingsevne, delt inn i fire hovedkategorier: 

Innenfor hvert av disse områdene er det noen hovedgrupper av informasjonselementer:
Juridisk: lover, forskrifter, faktaark og veiledere til normen. Dette er rettslige rammer.
Organisatorisk: informasjonstjenester, organisatoriske krav og prinsipper, nasjonale e-helseløsninger, organisatoriske samhandlingsformer.
Semantisk: informasjonsmodeller, kodeverk og terminologi, semantiske krav og prinsipper. Handler om felles forståelse og tolkning av informasjon, semantikk, inkludert informasjonsmodeller, kodeverk og terminologi samt tilhørende krav og prinsipper.
Teknisk: samhandlingskomponenter, datalager, tekniske grensesnitt, teknisk samhandlingsform, tekniske krav og prinsipper.

Nærmere beskrivelse av det enkelte element i informasjonsmodellen:
Her følger beskrivelse av informasjonselement, interoperabilitetsnivå, beskrivelse og eksempel skilt med semikolon:
Lov og forskrift; Juridisk; Norsk lov og forskrift; Pasientjournalloven, Kjernejournalforskriften.
Avtale; Juridisk; Avtale mellom to eller flere parter; Bruksvilkår for bruk av kjernejournal.
Rundskriv, veiledninger og tolkninger; Juridisk; Føringer og anbefalinger fra et departement eller direktoratet om forståelse eller anvendelse av regelverk mv.; Digitaliseringsrundskrivet.
Bransjenorm; Juridisk; Bransjens / sektorens egne retningslinjer, ofte basert på lovverk. Utvikles av bransjen / sektoren selv, i noen tilfeller i samarbeid med myndigheter og andre; Norm for informasjonssikkerhet og personvern i helse- og omsorgssektoren (Normen).
Nasjonal e-helseløsning; Organisatorisk; Samhandlingskomponent og / eller informasjonslager som er definert som en nasjonal e-helseløsning i pasientjournalloven § 8; Helsenorge, kjernejournal, e-resept og helsenettet (som inkluderer nasjonal infrastruktur, felles tjenester og felleskomponenter for utveksling av opplysninger med virksomheter i helse- og omsorgstjenesten).
Samhandlingstjeneste; Organisatorisk; En samhandlingstjeneste gjør det mulig å dele informasjon mellom helsepersonell og med innbygger; Pasientens journaldokumenter.
Krav og prinsipper; Organisatorisk; Krav og prinsipper som retter seg mot elementer på det organisatoriske laget; Forretningsprinsipper for dokumentdeling; f.eks. 'Det skal sentralt føres oversikt over hvem som har hentet ned et dokument'.
Arbeidsprosess; Organisatorisk; Navn på en beskrivelse av en overordnet arbeidsprosess. En arbeidsprosess kan omfatte organisatoriske samhandlingsformer; Generisk pasientforløp for spesialisthelsetjenesten.
Aktørtype; Organisatorisk; En type virksomhet eller gruppering av virksomheter / personer som spiller en aktiv rolle på et bestemt område; Nasjonal tjenestetilbyder, regionalt helseforetak, kommuner, fastleger.
Organisatorisk samhandlingsform; Organisatorisk; Helsepersonell trenger tjenester for å sende og motta informasjon, slå opp i informasjon fra andre eller benytte en felles kilde for informasjon. Hvordan informasjonstjenestene brukes kan beskrives som organisatoriske samhandlingsformer. Samhandlingsformene er en del av en arbeidsprosess; Sende og motta.
Risikovurdering og DPIA; Organisatorisk; Risikovurdering og personvernkonsekvensvurdering (DPIA) i henhold til krav i personvernlovgivningen, se også Norm for informasjonssikkerhet og personvern i helse- og omsorgssektoren kapittel 3.4 og 3.5; Risikovurdering og personvernkonsekvensvurdering før ibruktakelse av en gitt informasjonstjeneste.
Informasjonsmodell; Semantisk; En modell som beskriver innhold og kontekst av informasjonen det skal samhandles om. Gir regler for innholdet i en identifiserbar og klart avgrenset informasjonsmengde. Informasjonsmodeller kan også være profiler av mer generelle standarder, hvor profilen er en spesialisering og tilpasning for et gitt formål; CEN IPS (International Patient Summary), spesifikasjonen for en epikrise eller profil for en FHIR-ressurs; Norsk basisprofil for FHIR-ressursen Patient (no-basis-Patient).
Krav og prinsipper; Semantisk; Krav og prinsipper som retter seg mot elementer på det semantiske laget; Informasjons- og sikkerhetsprinsipper for dokumentdeling; f.eks. 'Det skal kun gjøres tilgjengelig dokumenter på standardiserte formater som er vedtatt nasjonalt eller avtalt mellom partene.'.
Kodeverk og terminologi; Semantisk; Kodeverk og terminologi er kodede begreper og identifikatorer som brukes i informasjonsmodeller for det enkelte bruksområde; Eksempler er administrative kodeverk som landkoder, ATC, ICPC-2 og SNOMED CT. Eksempler på identifikatorer er fødselsnummer og produktkoder.
Informasjonslager; Teknisk; Et informasjonslager beskriver et lager for et avgrenset sett av data. Dette er knyttet til ansvar og ikke implementasjon. Elementet er kun aktuelt å benytte der det benyttes sentrallagring; Kritisk informasjon.
Samhandlingskomponent; Teknisk; Samhandlingskomponenter er nasjonale eller regionale løsninger som understøtter utveksling og deling av informasjon og muliggjør samhandling mellom aktører som benytter ulike IKT-systemer. Samhandlingskomponenter kjennetegnes av at de først gir verdi når de brukes i samspill med andre løsninger; Dokumentregister.
Teknisk samhandlingsform; Teknisk; Beskrivelse av hvordan samhandling skal løses teknisk. Den tekniske samhandlingsformen kan understøtte en eller flere organisatoriske samhandlingsformer; Dokumentdeling, datadeling.
Klinisk fagsystem; Teknisk; Klinisk fagsystem er en samlebetegnelse på fagsystem som brukes av helsepersonell. Begrepet omfatter blant annet labsystemer, kurveløsninger, elektroniske pasientjournalsystemer, pasientadministrative systemer og andre integrerte løsninger som inneholder pasientinformasjon; EPJ-løsning.
Krav og prinsipper; Teknisk; Krav og prinsipper som retter seg mot elementer på det tekniske laget; Tekniske arkitekturprinsipper for dokumentdeling; f.eks. 'Det skal være høy oppetid og rask responstid på dokumentregister samt dokumentlagre'.
Teknisk grensesnitt; Teknisk; Et teknisk grensesnitt som gjør det mulig for maskiner og løsninger å kommunisere. Slike grensesnitt vil være realiseringer av grensesnittspesifikasjoner og kan være beskrevet som standarder; API for kritisk informasjon, IHE XCA.
Styring og forvaltning; På tvers av nivåer; Beskrivelse av styring og forvaltning for elementene som omtales i reguleringsplanen; Nasjonal styringsmodell, forvaltningsmodell normerende produkter, styringsgruppe for norm for informasjonssikkerhet.